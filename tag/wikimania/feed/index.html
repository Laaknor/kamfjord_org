<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Wikimania &#8211; Lars Åges tanker</title>
	<atom:link href="https://kamfjord.org/tag/wikimania/feed/" rel="self" type="application/rss+xml" />
	<link>https://kamfjord.org/</link>
	<description>Politikk og teknologi</description>
	<lastBuildDate>Sun, 10 Jul 2011 14:34:20 +0000</lastBuildDate>
	<language>nb-NO</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=5.4.2</generator>
	<item>
		<title>Tilbake fra Wikimania, oppsummering og refleksjoner</title>
		<link>https://kamfjord.org/2010/07/24/tilbake-fra-wikimania-oppsummering-og-refleksjoner/</link>
					<comments>https://kamfjord.org/2010/07/24/tilbake-fra-wikimania-oppsummering-og-refleksjoner/#comments</comments>
		
		<dc:creator><![CDATA[Lars Åge Kamfjord]]></dc:creator>
		<pubDate>Sat, 24 Jul 2010 15:17:07 +0000</pubDate>
				<category><![CDATA[Wikimedia Foundation]]></category>
		<category><![CDATA[wikitreff]]></category>
		<category><![CDATA[Wikimania]]></category>
		<guid isPermaLink="false">http://blog.kamfjord.org/?p=186</guid>

					<description><![CDATA[Da har man endelig kommet seg hjem fra Gdansk, Polen og i normal rytme igjen etter en kjempebra konferanse. For første gang var det flere nordmenn enn Jon Harald tilstede; vi var tilsammen 4 nordmenn (+ en fra Finland som &#8230; <a href="https://kamfjord.org/2010/07/24/tilbake-fra-wikimania-oppsummering-og-refleksjoner/">Les videre <span class="meta-nav">&#8594;</span></a>]]></description>
										<content:encoded><![CDATA[<p>Da har man endelig kommet seg hjem fra Gdansk, Polen og i normal rytme igjen etter en kjempebra konferanse.</p>
<p>For første gang var det flere nordmenn enn <a href="http://no.wikipedia.org/wiki/Bruker:Jon_Harald_S%C3%B8by">Jon Harald</a> tilstede; vi var tilsammen 4 nordmenn (+ en fra Finland som for tiden bor i Norge), og vi tilbragte mye tid sammen med en gjeng svensker som tok båt fra Stockholm. Det ble en veldig hyggelig opplevelse, og vi fikk pratet mye (spesielt om språk og forskjellige kulturer i forskjellige land).</p>
<h3>Før Wikimania</h3>
<p>Kjetil, Jon Harald og jeg kom til Gdansk på onsdag, mens konferansen begynte på fredag morgen. Jon Harald kom sammen med svenskene med båt (etter en imponerende haiketur fra Trondheim), mens Kjetil og jeg var kjedelige og tok flyet. Etter at vi hadde fått sjekket inn på forskjellige sovesteder, ble vi sittende sammen med svenskene på en resturant, og prøvde litt tradisjonell polsk mat. Veldig sterk mat (mye bruk av løk og andre grønnsaker med sterk smak), men godt.</p>
<p>Torsdag tok Kjetil og jeg en tur rundt i byen med kamera, og ble litt kjent i byen. Endte til slutt opp på en gammel festning med god utsikt over byen (se mine bilder på <a href="http://picasaweb.google.com/laaknor/Wikimania2010#">Picasa</a>). På kvelden var det på nytt resturantbesøk med svenskene, men vi fikk også med oss Effeietsanders fra Nederland og Waldir fra Kapp Verde.</p>
<h3>Konferansestart: fredag</h3>
<p>Konferansen åpnet med et foredrag av Foundations daglige leder; Sue Gardner. Hun kunne fortelle litt om året som har gått, spesielt i forhold til <a href="http://usability.wikimedia.org">Usability</a> og <a href="http://strategy.wikimedia.org">Strategic Planning</a>, planene om å ansette 44 nye mennesker (i hovedsak teknisk, men også endel relatert til chapter-utvikling), og planer om å jobbe hardt med å få Wikipedia utbygd i den sørlige delen av planeten.</p>
<p>Etter Sue Gardner kom hele styret i stiftelsen frem, og fortalte litt om utskiftningene i styret (Michael Snow ble ikke gjenvalgt som chapterrepresentant, en plass som ble overlatt til <a href="http://meta.wikimedia.org/wiki/User:Phoebe">Phoebe Ayers</a>, og <a href="http://meta.wikimedia.org/wiki/User:Wing">Ting Chen</a> overtok som styrets leder). Det var litt høytidlig takking av Michael Snow for innsatsen han har gjort, samt noen spørsmål fra publikum som ble besvart av forskjellige styremedlemmer.</p>
<h3>Paralellsesjoner</h3>
<p>Etter åpningen var det paralellsesjoner. Første sesjonen jeg deltok på var &laquo;Chapters: Collaboration and Coordination&raquo;, hvor først Creative Commons holdt litt introduksjon til sitt arbeid med å bygge en organisasjon over hele verden. Det andre foredraget på denne sesjonen var en introduksjon til Wikimedia Asia, hvor flere asiatiske land bygger samarbeid i Asia.</p>
<p>Den neste sesjonen jeg deltok på var MultiWikiMedia, hvor først Michael Snow brukte 40 minutter på å informere om hva Wikimedia Commons er for noe; noe de fleste andre nok kunne klart på 5 minutter&#8230; Det neste foredraget var av Guillaume Paumier, som jobber for Wikimedias Usability-prosjekt (prosjektet som nå har rullet ut nytt design på Wikipedia, og flere andre forbedringer rettet mot nybegynnere som skal komme). Han informerte om undersøkelsene som var gjort om brukervennligheten i Wikipedia, og om endringer som kommer; spesielt den <a href="http://commons.prototype.wikimedia.org/wiki/Main_Page">nye prototypen til Wikimedia Commons</a> som trenger testing og tilbakemeldinger.</p>
<p>På slutten av MultiWikiMedia-sesjonen kom det et lite foredrag av en av arrangørene av Wikimania, som omhandlet et prosjekt han jobbet med på 3D, og han viste oss et ganske spennende prosjekt med <a href="http://copernicus.deri.ie/Articles/Article_NE_PolishHeritagePark.xbap">3D-basert navigering</a> &laquo;i wikien&raquo;.</p>
<p>Neste sesjon var Usability Initative &amp; Informing Design with data, hvor det var flere foredrag + en spørsmål og svar-sesjon rundt Usability Initative.</p>
<h3>Lørdag</h3>
<p>Lørdag morgen begynte dagen med &laquo;Chapters: The Good, The Bad and the Ugly&raquo;. Denne begynte med en paneldebatt (litt feil begrep, siden publikum var minst like mye med som de som satt i panelet), om hvordan Wikimedia kan vokse, og hvilken rolle chapterne kan spille i denne prosessen. En ting som er verdt å legge merke til her, og som gikk igjen gjennom hele diskusjonen, var at Erik Möller (visedirektør(?) i Foundation) sa at han mente at chapterne som medlemsorganisasjoner var et feilsteg, og at det hadde vært bedre om chapterne &laquo;bare var en juridisk enhet som representerte Wikipedia og de andre prosjektene&raquo;, i stedenfor at man skal fokusere på tradisjonelle aktiviteter som medlemsverving og konkurrering i å ha flest mulig medlemmer. Det å måtte ha en bevist holdning til en innmelding, og byråkratiet med medlemsskap er i utgangspunktet i strid med Wikimedia/Wikipedias grunnprinsipper om at alle kan delta, så lenge de prøver å gjøre noe postivt.</p>
<p>Etter paneldebatten hadde Harel fra Israel et ganske spennende foredrag om konflikter mellom chaptere og nettsamfunn, og størstedelen av salen kjente seg igjen i karakteriseringer av &laquo;motparten&raquo;, når han kom med &laquo;hva sier nettsamfunnet om chapteret&raquo; og &laquo;hva sier chapter(styret) om nettsamfunnet&raquo;.</p>
<p>Neste sesjon var for meg en introduksjon til Semantisk MediaWiki, et system som jeg tror kan gjøre mye for å gjøre systematisere data på Wikipedia; data vi i dag &laquo;kun&raquo; har i ren tekst, og ikke i et automatisk og søkbart format.</p>
<p>Etter lunsj ble det for meg sesjonen &laquo;Ortega &amp; Möller&raquo;, hvor først Felipe Ortega informerte hvordan prosessen med Flagged Revisions på tysk Wikipedia hadde fungert, med visning av forskjellig statistikk. Etterpå hadde Erik Möller et eget foredrag om hva han mente statusen på de forskjellige prosjektene var, hvilke utviklingsmuligheter de hadde, og hvilke feller man måtte unngå. Et veldig spennende foredrag, som viser ganske tydelig at det er Wikipedia som driver WMF fremover, og at de andre prosjektene mer eller mindre blir støtteprosjekter for Wikipedia.</p>
<p>Etter dette ble det sosialisering med endel forskjellige folk fra det internasjonale miljøet for min del, før det ble premiere av dokumentaren <a href="http://www.truthinnumbersthemovie.com/">Truth in Numbers?</a>, en film på omtrent halvannen time, med en Q&amp;A-sesjon med Jimmy Wales og hovedpersonene bak filmen etterpå. Filmen var i mine øyne veldig spennende, og jeg gleder meg til den kommer ut på DVD.</p>
<h3>Søndag</h3>
<p>Dagen begynte med Jimmy Wales&#8217;s foredrag &laquo;State of the Wiki&raquo;, hvor han i hovedsak fortalte om satsningen på utvikling av Wikipedia i den tredje verden, og for å opprettholde språk som er på vei til å forsvinne, til fordel for de større språkene. Han hadde intervjuet endel folk via Skype, og ba om å få tilbakemeldinger på tekniske og organisatoriske problemer for dems språk. Til slutt spurte han de han intervjuet om det var noe han personlig kunne bidra med, hvor alle var fullstendig enige om at Jimmy var fullstendig ubrukelig, men at de gjerne ville ha han på besøk.</p>
<p>På søndagens første paralellsesjon dro jeg på &laquo;From WMF with Love: Update for developers&raquo;. Første foredrag her var av Tomasz Finc, og handlet om satsningen på mobil og offline visning av Wikipedia, bl.a. <a href="http://thewikireader.com/">WikiReader</a>, og betydningen av dette for utberedelse av Wikipedia i den tredje verden, hvor strøm og internett er mangelvare. Etter dette holdt Roan Kattouw et foredrag om &laquo;Why your extension will not be enabled on Wikimedia wikis in its current state and what you can do about it; performance, scalability and security for extension developers&raquo;, som omhandlet kriteriene for hva som skulle til før utvidelser etc. blir aktivert på Wikimedia Foundations prosjekter. Et veldig spennende foredrag for de som driver med MediaWiki og utvikling, selv om mye av det som ble sagt sier seg selv: med flere hundre millioner besøkende i måneden, så installerer man ikke hva som helst uten grundig testing, testing, og mer testing; en prosess som tar tid.</p>
<p>På mitt siste foredrag holdt Multichill et foredrag om masseopplastning av filer til Commons, og litt teori om hvordan man programmerte dette.</p>
<p>Resten av tiden på søndag ble for min del tilbragt med møte mellom stewards, og vi diskuterte mye om hvordan utvikle WMF-prosjektene videre. Et av resultatene fra disse diskusjonene var at stewards fremmet forslag om en <a href="http://meta.wikimedia.org/wiki/Requests_for_comment/Global_Arbitration_Committee">Global Arbitration Comitee</a> på meta, i et håp om å få bedret konflikthåndtering, spesielt på små wikier/små språk.</p>
<p>I alt var Wikimania i Gdansk en veldig spennende konferanse, og jeg håper å få dratt tilbake når det neste år skal arrangeres i Israel. Jeg håper også at flere nordmenn har lyst til å være med da, og at vi kan få dratt en større gjeng (selv om det i år var den største delegasjonen som har dratt til nå)</p>
]]></content:encoded>
					
					<wfw:commentRss>https://kamfjord.org/2010/07/24/tilbake-fra-wikimania-oppsummering-og-refleksjoner/feed/</wfw:commentRss>
			<slash:comments>3</slash:comments>
		
		
			</item>
	</channel>
</rss>
